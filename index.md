---
layout: default
---

Vítej!

Jsme Martin a Bára, svědkové budoucích novomanželů Honzy (Štouriho) a Báry. Plánujeme netradiční svatební dar a chtěli bychom tě požádat, abys byl i ty jeho součástí.

## O co jde?

Chceme novomanželům darovat sadu zapečetěných listů od kamarádů a rodiny, které budou postupně otevírat následujících pár let a vzpomínat tak na svatbu i na nás. Jde tedy o svatební dar, který dělá radost postupně delší dobu. A navíc po něm zůstane na památku krásná sada listů i na pozdější vzpomínání.

## Jak to bude probíhat?

1. Dle instrukcí zde na stránce (a případném dopřesnění se svědky) napíšeš list. Může být od tebe samotného neho od celé tvé rodiny (jak uznáš za vhodné).
2. Dopis doruč některému ze svědků (Martinovi v Brně nebo Báře v Praze). Čím dřív, tím líp (nejpozději v pátek před svatbou prosím). Dopis nám můžeš i poslat poštou.
3. Tvůj dopis a jakékoliv přílohy vložíme do hezké obálky velikosti A5 nadepsané podmínkou pro otevření a adresátem (novomanželé/Bára/Honza). (Chceme, aby byli zabalené v hezkých stejných obálkách, možná i svázané v "dopisové knize".)
4. Sadu listů předáme jako společný svatební dar během svatby.
5. Novomanželé budou listy postupně otevírat, jakmile přijde správný čas pro ten-který list.

## Pravidla pro dopisy

Na začátek pár tipů, jak k tomu přistoupit:

* Udrž otevírací podmínku v mezích, aby se dopis otevřel cca do tří let. (Proč? Dopis, který čeká na otevření 5–10 let buduje příliš velkou zvědavost a případná očekávání, které je náročné naplnit.)
* Mysli na to, že na obálce nebude napsané tvé/vaše jméno. Chceme, aby autor dopisu byl překvapením až do momentu otevření.
* Máš na výběr, budeš-li dopis psát pro oba novomanžele dohromady, primárně pro Honzu nebo primárně pro Báru. Vyber si adresáta, jak ti to bude pohodlné (mnoho svatebčanů zná jenom jednoho z nich). Adresát bude na obálce nadepsán.
* Snaž se celý list i obsah obálky koncipovat tak, aby vyvolali u novomanželů úsměv a příjemné pocity. Cílem je, aby u každého listu na někoho zavzpomínali a bylo to příjemné.
* Máš-li možnost, přilož do obálky i nějakou hezkou společnou fotografii. Určitě to potěší.
* Je-li to alespoň trochu možné, napiš dopis rukou. Ano, pravděpodobně si papírový dopis nepsal už dlouho, ale je to o poznání osobnější než tištěný text.
* Počítej s rozměrem A5 – větší věci musí být složené.

Je však i několik věcí, které bychom tě chtěli poprosit nedělat:

* V listu se prosím vyvaruj dávání rad do manželského života. Nevíš, v jaké chvíli to budou číst a nemusí to být vhodné (snažme se to udržet pozitivní, případně příjemně nostalgické).
* Také se prosím vyvaruj složitějších témat (v každé rodině nějaká máme), jak i tématu dětí (opět, nevíš kdy to budou číst a může to nevypálit dobře).
* Předci jen půjde o obálku – prosím nevkládej jiné věci než ploché (list, fotografie a pod.).

Jako otevírací podmínku pro svůj dopis si vyber jednu z následujících. Nemusíš se ji držet striktně, klidně si ji uprav, aby vyhovovala tobě i novomanželům, jak je znáš. Když si vybereš, dej nám vědět, kterou sis vybral, abychom ji mohli vyškrtnout pro ostatní.
* Až se vrátíte ze svatební cesty
* 100 dní od svatby
* Na první výročí svatby
* Na druhé výročí svatby
* Na Vánoce
* K datu XX. YY. 2023-2025 (vyber, máš-li specifické datum)
* Na horách
* Na Štourichatě
* V divadle nebo divadelní kavárně
* Až se bude Honzovi stýskat za kamarády
* Až se bude Báře stýskat za kamarádkami
* Až napadne první sníh
* Až nebudete vědět, co s večerem
* Až bude Honza sám doma a bude mít chuť otevřít dopis
* Až bude Bára sama doma a bude mít chuť otevřít dopis
* Během klidného slunečného sobotního rána
* Až budete vybírat dobrý film na večer
* V obyčejný den, až budete mít chuť otevřít dopis
* Až dostanete chuť si něco dobrého uvařit (nebo ideálně den před tím :D)
* Až bude chtít Honza sdílet s Bárou zážitky z mladosti
* Až bude chtít Bára sdílet s Honzou zážitky z mladosti
* Až vám dojde inspirace
* Až budete plánovat výlet po Česku
* Až budete plánovat výlet do Brna
* Až budete plánovat výlet někde v Praze
* (máš-li jiný specifický nápad, je to také možnost, ale prosím ověř si s námi, že to bude fungovat)

## Kontakt

Nejsi-li si něčím jist, neváhej se obrátit na Báru (TODO kontakt) nebo Martina (martin.ukrop@gmail.com). Případně nám napiš zprávu či zavolej, podle toho, co je ti pohodlnější.